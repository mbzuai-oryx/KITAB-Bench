# الفيزياء بالعامية
## الفصل الأول: التيار الكهربى و قانون أوم و قانونا كيرشوف


### بص الخلاصة في موضوع الاتجاه التقليدي والاتجاه الفعلي:
- في بادئ الأمر العلماء (افترضوا) إن الكهرباء عبارة عن انتقال الشحنات الموجبة من القطب الموجب للقطب السالب وده اللي بنسميه **"اتجاه تقليدي"**.
- مع التقدم العلمي اكتشفنا أن التيار عبارة عن انتقال الإلكترونات السالبة من القطب السالب إلى القطب الموجب وده اللي بنسميه **"اتجاه فعلي / حقيقي"**.

### طب نعمل ايه؟؟
ايوه بالضبط هنشتغل باللي قالوه أجدادنا **"التقليدي"**، وده مش هيضرنا في حاجة متخافش والفرق مش مؤثر إطلاقاً على تجاربنا وشغلنا.  
طبعاً فاكرني بهزر و بقول أي كلام!


### طب خد دي من قلب المرجع:
> **الترجمة:**  
> هي دي العادة! ودي التقليد! ودي اللي مستخدمة علمياً إلى يومنا هذا، حتى لو ده ظاهر إنه مختلف أو شاذ عن الواقع.

<image>

This is the convention that is used globally to this day, even though it may seem a little odd and out-dated.


## طيب عرفنا يعني ايه تيار كهربي "عايزين بقى نعرف يعني ايه "شدة التيار"

### أبسط مثال أوضحلك بيه معنى كلمة "شدة" هو مثال الصنبور.
فلو (كمية الماء) الخارجة في (زمن معين) كبيرة فــ ساعتها نقدر نقول إن الماء شدته عالية، والعكس صحيح.  

### إذن لما نتكلم عن شدة التيار الكهربي فده يلزم مننا معرفة كميتين فيزيائيتين وهما:
1. **كمية الشحنة الكهربية.**  
2. **الزمن.**


## شدة التيار الكهربي:
"كمية الشحنة الكهربية التي تسرى في الموصل في زمن قدره 1 ثانية."

### عايز أعرفك إن التعريف جاي من القانون:
**I = Q / t**->شدة التيار


حيث:  
- **I**: شدة التيار.  
- **Q**: كمية الشحنة الكهربية.  
- **t**: الزمن.
