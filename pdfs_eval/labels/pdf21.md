
- قولي لي يا جميلة أخذت الأدوية طبعاً.. ونمت كويس امبارح.. طبعاً.. وحتجي تتغدى أو تتعشى عندنا أمي.  
تنشغل في مكالمة تليفونية.. ويتنبه هو هذه الفرصة ويخرج وهو يشير إلى أنها مثل زوجها تماماً تعمل ليلاً ونهاراً!  

***  

ويدخل أبو الفتوح الزهيري أخوها.. ويتقدم بسرعة إليها ويمد يده.. ويعد يدها ويقبل يدها.. ثم رأسها.. ويقف في احترام شديد ويقول لها:  

اقعد يا أبو الفتوح.. أخبار مراتك دولت إيه.  

- أحسن دلوقت يا أختي ربنا يخليلك لنا ويعطيك الصحة والعافية..  

- متى تخرج من المستشفى؟  

- كان أسبوع..  

- سلم لي عليها..  

- ربنا يخليك.. وهيه كان تبوس إيديك..  

- عاوز فلوس..  

- أنا؟ أعوذ بالله.. وهوه أنت خليت حد محتاج لحاجة.. ربنا يبارك فيك.. ألف شكر يا أختي.. ألف شكر.. بالإذن يا أختي..  

ويتقدم إليها ويقبل يدها ورأسها..  

ترفع لطيفة التليفون وتتحدث إلى ابنتها زيزى وتقول لها:  
- خالك كان عندى.. آه.. لا يشيع يا ابنتى حاعمل إيه..  
أدى له مفيش مانع.. أدى له.. العفو.. والله مش قادرة يا زيزى.. بكره تتكلم في مكان الغداء أو العشا بوسى لى الأولاد..  

تعود السكرتيرة.  

وتسألها السيدة لطيفة: فيه إيه يا كاميليا.  

- برقيات عاجلة..  

- حسان ما رجعش.  

- حسان ابن سيادتك.. سافر ما رجعش.. اتصل من الإسكندرية وقال إنه حيوصل قبل سيادتك ما تسيبي المكتب.  

- أمتى أتكلم.  

- كلمنى من العربية.. وسألنى على سيادتك لأنه وجد التليفون "مشغول".  

- أمتى؟  

- من دقائق.  

- خللى الأوراق لحد الدكتور حسان ما يشوفها.. وإذا كان فيها حاجة يتصل بى.. فيه حاجة مهمة..  

دعوات جديدة.  

- اعتذري..  

- سيادتك كنت وعدت الأسطى عبد العال إنك حتحضري كتب كتاب بنته اللي بتشتغل عندنا في العاشر من رمضان..  

- أيوه صحيح.. مفيش مانع.. إيه الهدية المناسبة في الحالات اللي زي دي..  

- فلوس في ظرف..  

- قد إيه يا كاميليا..  

- زي سيادتك ماتشوف يا أفندم..  

- قد إيه يعني؟  

- مرتب شهر..  

- شهر؟ بس؟ وأنا أهر طولى لحد آخر إمبابه علشان مائة جنيه ولا مائتين.. طيب متشكرة يا كاميليا.. إذا كان فيه حاجة هامة جداً اتصلي بى.  

تخرج السكرتيرة..  

وعلى السلم تقابل ابنها الدكتور حسان الذي يقبل خدها ورأسها.. وكلمة منه وكلمة منها.. وتدخل سيارتها ويظل واقفاً حتى تختفي ويصعد إلى مكتبه..  



